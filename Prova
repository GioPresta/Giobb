Svolgimento gara
8x20” significa che ogni elemento della squadra è un frazionista perché camminerà/correrà 
intorno ad un circuito ovale per 20 minuti.
Alle ore 10.00 partirà il 1° frazionista di ogni squadra con il testimone in mano; ogni
20 minuti lo speaker segnalerà la fine della frazione, i frazionisti dovranno completare il giro 
e consegnare il testimone al compagno di squadra successivo che lo attenderà in zona 
PARTENZA. Per tutti i frazionisti, l’accesso avverrà dall’area vicino alla tribuna con accessi 
regolati in base alla lettera riportata sul pettorale. È importante presentarsi almeno 10 minuti 
prima di ciascuna frazione
L’ultimo frazionista, al termine del suo turno, depositerà a terra il testimone senza completare 
il giro, per la successiva misurazione da parte dei giudici dei metri percorsi.
La rilevazione dei giri sarà effettuata mediante chip elettronico attaccato al testimone. Alla 
fine delle 8 frazioni verrà fatto il conteggio totale dei giri e dei metri percorsi da ciascuna 
squadra.
Cambio frazione
Il frazionista che dovrà scendere in pista dovrà posizionarsi nelle aree segnalate dagli 
organizzatori in tempo utile per essere pronto al cambio e si posizionerà sulla curva e attenderà 
l’arrivo del suo compagno di squadra per il cambio del testimone.
Rifornimento finale
Dopo l’arrivo ogni frazionista potrà recarsi al punto di ristoro dove riceverà una bottiglietta di 
acqua.
Rifiuti
Tutti i partecipanti sono tenuti a gettare i rifiuti negli appositi contenitori; saranno 
adeguatamente segnalati i contenitori per plastica/alluminio e vetro. La salute della terra 
dipende da ciascuno di noi: diamo l’esempio!